<h1 align="center">Classifying Dropout for Undergraduate Students in The Department of Statistics:
Using Ensemble Method
</h2>


<h2 align="center"> <B> บทคัดย่อ </B></h2>


ในปัจจุบันการพ้นสภาพของนักศึกษาระดับอุดมศึกษาเป็นปัญหาที่สำคัญลำดับต้นๆ ที่สถาบันการศึกษา สาขาวิชา และหน่วยงานที่เกี่ยวข้องต้องให้ความสำคัญในการแก้ปัญหา อีกทั้งยังส่งผลด้านลบต่อประวัติของนักศึกษา การใช้เทคนิคการทำเหมืองข้อมูล (Data Mining Techniques) ในการวิเคราะห์ปัจจัยที่ส่งผลต่อการพ้นสภาพของนักศึกษานำไปสู่การวางแผนและจัดการเพื่อลดการพ้นสภาพของนักศึกษาที่จะเกิดขึ้นในอนาคต งานวิจัยนี้มีวัตถุประสงค์เพื่อเปรียบเทียบประสิทธิภาพการจำแนกประเภทสำหรับการพ้นสภาพของนักศึกษาโดยใช้วิธีการเรียนรู้แบบเดี่ยว (Single Model) และแบบรวมกลุ่ม (Multiple Model) ของเทคนิคการทำเหมืองข้อมูล และศึกษาปัจจัยที่ส่งผลต่อการพ้นสภาพของนักศึกษา โดยอาศัยข้อมูลพื้นฐานของนักศึกษาระดับปริญญาตรี สาขาวิชาสถิติ คณะวิทยาศาสตร์ ปีการศึกษา 2558 – 2564 นำมาผ่านกระบวนการทำความสะอาดข้อมูล (Clean Data) สร้างตัวแปรหุ่น (Dummy Variable) ทำการคัดเลือกข้อมูล (Selection Data) ปรับสมดุลข้อมูล (Balancing Data) และปรับปรุงขอบเขตข้อมูล (Data Scaling) จากนั้นใช้เทคนิคเหมืองข้อมูล ประกอบด้วยวิธีการสร้างต้นไม้ช่วยตัดสินใจ (Decision Tree) และซัพพอร์ตเวกเตอร์แมชชีน (Support Vector Machine) สำหรับการจำแนกประเภทแบบเดี่ยว และใช้วิธีการ Bagging, Boosting, Random Forest สำหรับการจำแนกประเภทแบบรวมกลุ่ม ผลจากการเปรียบเทียบประสิทธิภาพการจำแนกประเภทแสดงให้เห็นว่า วิธีการการจำแนกประเภทแบบรวมกลุ่มให้ประสิทธิภาพในการจำแนกประเภทการพ้นสภาพของนักศึกษาดีกว่าวิธีการการจำแนกประเภทแบบเดี่ยว การจำแนกประเภทแบบรวมกลุ่มโดยใช้ Random Forest ให้ประสิทธิภาพที่ดีที่สุดโดยให้ค่าความถูกต้อง (Accuracy) ค่าความแม่นยำ (Precision) ค่าความครบถ้วน (Recall) ค่าความถ่วงดุล (F1-Score) มากกว่า 98% และค่า AUC พื้นที่ใต้เส้นโค้ง ROC มากกว่า 99%  นอกจากนี้ยังพบว่าปัจจัยสำคัญที่มีผลต่อการพ้นสภาพของนักศึกษาได้แก่ เกรดเฉลี่ย, เกรดเฉลี่ยระดับมัธยม, รายได้บิดา, รายได้มารดา, อายุมารดา, อายุบิดา การติด F รายวิชา เกรด F รายวิชา STATISTICAL ANALYSIS I, ELEMENTARY PHYSICS, CALCULUS FOR PHYSICAL SCIENCE II, GENERAL CHEMISTRY LABORATORY ตามลำดับ


[ไฟล์รูปเล่ม](https://github.com/siripat31140/Portfolio/blob/main/Classifying%20Dropout%20for%20Undergraduate%20Students/%E0%B8%A3%E0%B8%B9%E0%B8%9B%E0%B9%80%E0%B8%A5%E0%B9%88%E0%B8%A1.pdf)
